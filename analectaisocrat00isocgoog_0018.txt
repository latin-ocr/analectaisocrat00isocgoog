3 ,

Siculis suis artificiis Atticum forum tenuere. Cum igitur quasi inter-
mortua vera tragoedia ex veterum literis aliqua essent servata,
servatis nova multa addita, tamen quae quinti saeculi spectatorum
unusquisque poetarum inventa audiens discebat, ea insequentis aetatis
homines liberali doctrina eruditissimi aequalium argumentationes con-

templationes declamationes lectitantes aegre sibi parare poterant: volgus
cum talia non concoqueret in foro atque iudiciis exultabat dedis-cebatque ’

quae proavi fabulis auditis inflammati coluerant, patriae amorem mo*-
rumque sinceritatem. Hoc iam tum conquesti sunt multi, pauci malo
adhibere medicamen conati: inter quos fuit Isocrates. Isocratem enim
dico, cum tragoediam intellexisset floruisse, hoc publicas suas orationes
conscribendo studuisse, ut aequalibus id praestaret quod poetae isti
maioribus. Horum igitur aemulus extitit, cum numerum istum et
modum induceret, quem in soluta oratione quamvis versus evitandi essent
servari oportere docuit (Cic. Brut. 8, 32); neque reticendum quam -
anxie et religiose in eligendis verbis se gesserit3 quantum enim recen-
tiores tragici ab illius temporis sermone urbano granditate verborum
et maiestate abhorrebant, tantum Isocrates castitate dicendi et puri-
tate praeter aequales minus delectissimae cuiusque vocis avidos
florebat. Hisce singularia artificia ex tragicorum officina deprompta
haud pauca possis adicere, ex quibus postea nonnulla erunt tractanda ¹).
Quid? quod adeo sua fimavit ut non modo hiatum vitaret, qui poe,-
tarum usus iam antea a technicis quibusdam in orationes erat receptus,
sed tam caute verba componeret, ut ne elisiones crasesque pronun-
tiatu difficiliores quidem pateretur et saepissime a simplici atque
inaffectato verborum ordine« hanc propter causam recederet. Et cum
tali arte adeo audientium animos delectaret, ut conclusiones istae
ad numerum factae, singula enuntiatorum membra inter se respon-
dentia aequabilemque ad ambitum composita , sententiae naturali
quadam verborum circumscriptione constrictae magis ad versuum
decus ac suavitatem quam ad pedestris orationis tenorem aequalibus
accedere viderentur (Alcid. 0. soph. 14), ipsas res ita tractabat, ut
legentium animos et mitioribus et gravioribus motibus elatos ad optimi
cuiusque studium revocaret3 quo munere poetarum peculiari quam
bene functus sit Dionysius Halicarnassensis (de Isocr. iud. c. 5 sqq.)
exposuit et ipse quoque orator plus uno 1000 (10 granditate causarum
ab ipso tractatarum gloriatur. Isocrates ergo ut idem aequales ex
ipsius orationibus possent haurire quod patres ex fabulis tragicorum,
pro versuum deliciis sermonis suavitatem et elocutionis artem, pro
argumentis religione animos commoventibus dictorum sententiarumque
elegantiam et rerum publicarum tractationem deliberationemque dignis-
simam reposuit. ’

Fuit igitur Isocrates tragicorum aemulus: videsne nunc cur tam
acriter orator poetis scenicis adversatus sit, quinon solum in enar-
randis rebus a dis heroibusque gestis tragoediarum colores spernere

ι) Gf. exc. ad I 14 et ep. 4, 11 annotationem alteram.
1*

