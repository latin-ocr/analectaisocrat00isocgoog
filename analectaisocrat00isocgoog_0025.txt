10

ἐἅπασιν ἀσώτως μηδ’ ὀλιγώρως πρὸς χρήματα διακειμένους (XV 5).
Multas et tres iam oratoris trierarchias bellum devoraverat devoraturum
fortasse etiam quartam quintam aliasque innumerabiles: quid mirum
quod Isocrates pacis subito patronus extitit ἱ) Haec orationis octavae
‘de pace' non ultima si acriter animum intendas causa est: refugit
nimia tributa et onera publica ¹). Sed male ipse sibi orator providit:
quot convicia, ab ipso credo non sine pudore composita, ridiculis
argumentis et condicionibus immixtis in maiores fecit, tot ipse in se
iecit contumelia83 quique semper patriae amorem in ore habuit, is,
hunc amorem cum rebus non verbis comprobare necesse erat, in
oratione ‘de pace' praesentem rei publicae statum eosque qui eum
condiderant increpitavit, in ‘Areopagitico‘ rem publicam qualis ante·
Ephialtis aetatem fuerat eosque qui eam moderati erant immane
quantum laudibus extulit. Nimirum ipsius aetatis in re publica tributa
pendenda erant: illorum sub dominatione omnes felici immunitate
usos esse sibi fingebat3 iam igitur pro iis quae oratione ‘de pace'
servatu digna esse negaverat, ‘Areopagitico' proposuit quae reducenda
sibi persuaserat esse. Ut ergo orationes ad Nicoclem', ‘Nicocles’‚
‘Euagoras' et‘Plataicus', ‘Archidamus' et ‘contra sophistas', ‘Busiris' sin-
gulae inter se coniungendae sunt, ita ‘Antidosis', de pace', ‘Areopagi-
ticus', quas eadem aetate omnes edidit, unius eiusdemque quasi cycli sunt.

Iam sequuntur Philippi Macedonis tempora, cuius a partibus
Isocratem stetisse 2) ipsius oratio ‘Philippus' testatur3 itaque cum a
Macedonum adversariis patriae amor et ab eloquentiae aemulis impri-
misque ab Aristotele, ut videtur, ³) doctrina Isocratis per calumniam

 

¹) Haec tam certo edixi quia alia ratione mihi mira illa rationum Isocratis
immutatio explicari posse non videtur; confirmatur coniectura et ipsis orationis
temporibus — sunt enim Eubuli — et duobus locis ξ 13 (λῃτουργούντωη 0111·
Blassius XII 145 XV 5 XVIII 58 diphthongum n pro ῃ reliquit? quanquam
cf. Buermann praef. ad Isaeum p. IX) et ξ 128 quibus minus tecte locutus est
quam ceteroquin solet.

Ἰ) Quod dum dico minime Isocratem cum Aeschine Philocrateque contra
Demosthenem componendum esse mihi sum0, immo Isocrates solus tribus Aeschini
Philocrati Demostheni opponendus est; nempe quae hi studebant praesentis tem-
poris spe ac timore impulsi persequebantur, Isocrates autem non tam Athenien-
sibus cum Macedonum rege quam liberis Graecorum civitatibus cum unius do-
minatione ut ita dicam paciscendum esse iudicavit. Hac enim sententia iam adductus
erat ut Dionysium Iasonemque iisdem ac Philippum posteriore tempore precibus
adiret. Vix igitur ab iis qui hoc meminerint nobis occurretur, satisne prudenter
fecerimus, qui Isocratem Demosthene rectius suae aetatis res perspexisse fassi
simuS, cum ipsis orator ille quidem non errasse videretur, sed fortuito tanquam
caecus recta via- incessisse. At qui adeo sibi in adeundo principes constabat, is
non caeca fortuna ferebatur, sed certa ratione ductus quid sibi faciendum esset
apud animum suum constituerat. · ¹

⁸) Th. Bergk„ Rh. Μ. XXXVII p. 362 ann. 2 et 371 sq.; cf. Teichmiiller
in Bursian Jahrb. 30 p. 4 sqq. (Aristotelem Susemihl).

